---
order: 2
---

# Marconi Chat

Marconi Chat è un'istanza **selfhosted** di [Stoat](https://stoat.chat) (ex Revolt), alternativa **open source** a Discord, accessibile da [qui](https://chat.studentimarconi.org).

## Perché non Discord?

Discord è cambiato molto negli ultimi anni. È passato da essere una piattaforma per la community ad un servizio sempre più centralizzato, commerciale e restrittivo.

In particolare, negli ultimi tempi [è stata introdotta la verifica dell'età **obbligatoria in tutto il mondo**](https://kotaku.com/discord-age-verification-ai-hack-nitro-boycott-2000667358).
Essa viene effettuata in **automatico dalle loro AI** nella maggior parte dei casi, mentre chi non riuscisse ad essere identificato può dover caricare una sua foto e/o un suo documento d'identità sul sito.

Questo è un problema per varie ragioni. Primo, risulta ovvio il fatto che tutte le vostre chat vengono ora scannerizzate da un'AI senza scrupoli (come se prima non le leggessero di loro). Inoltre, state venendo profilati da una piattaforma dove vi scambiate potenzialmente tante informazioni su di voi, il che genera informazioni le quali vengono comprate ad alti prezzi da compagnie di terze parti. Infine, in caso voi dobbiate caricare il vostro documento, stareste affidando la custodia dei vostri dati a Discord, che recentemente ha subito [diversi data breach](https://arstechnica.com/tech-policy/2026/02/discord-faces-backlash-over-age-checks-after-data-breach-exposed-70000-ids/).

Insomma, è nel picco della sua **enshittification**.

## Cos'è Stoat?

Stoat è un’alternativa open source a Discord. Questo significa che:

- il codice è pubblico
- può essere verificato
- può essere modificato
- non dipende da un'unica azienda proprietaria

Marconi Chat non dipende dai server ufficiali: è un'istanza separata. Non chiederà o venderà mai i vostri dati a terze parti.

Il Discord del Marconi rimarrà aperto e mantenuto: al momento Marconi Chat non ha l'obbiettivo di rimpiazzarlo. Consideratelo come alternativa a quella piattaforma.
