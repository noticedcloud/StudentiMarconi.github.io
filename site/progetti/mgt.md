---
order: 1
---

# Marconi's Got Talent

Marconi's Got Talent è la **prima edizione** (si spera di una lunga serie) dell'assemblea d'istituto più ambiziosa mai organizzata:  
un'intera giornata dedicata ai **talenti degli studenti del Marconi**.

Si terrà il **17 Aprile 2026** in Aula Magna e durerà tutto il giorno.

## Cos'è?

È un evento in cui gli studenti possono salire sul palco e mostrare il proprio talento davanti a tutta la scuola.

Canto? Ballo? Stand-up comedy? Magia? Rubik's Cube bendati in 12 secondi? PowerPoint fatto bene?

Se è un talento (o se almeno lo è nella tua testa), è il posto giusto.

Alla fine di ogni esibizione, gli studenti voteranno semplicemente se l'esibizione è **piaciuta o no**.  
Il vincitore riceverà il premio più prestigioso che il nostro budget consente: **essere appesi su un muro della scuola**.  
(La foto. Non il vincitore.)

## Come iscriversi

Puoi registrarti tramite [questo form](https://n8n.studentimarconi.org/form/fd5e4b10-1108-4bf1-8776-edd75a1fb65f):

1. Inserisci la tua **matricola**
2. Ricevi una **mail all’indirizzo associato alla matricola**
3. Inserisci il **codice di verifica** ricevuto
4. Compila con:
   - Nome
   - Cognome
   - Il tuo talento
5. Rimpiangi la tua scelta.

Alla chiusura delle iscrizioni verrai contattato direttamente dai **Rappresentanti d'Istituto** per organizzare:

- eventuali provini
- prove tecniche
- dettagli logistici
- capire se stai davvero portando una capra sul palco

## Come partecipa la scuola?

L’evento si terrà interamente in **Aula Magna**.

- Le **classi quinte** parteciperanno in presenza, a turni di **due ore**.
- Tutte le altre classi seguiranno l'evento dalle LIM in ogni classe.

In questo modo tutti possono assistere, votare e giudicare silenziosamente (o rumorosamente).

## Perché esiste?

Perché al Marconi ci sono persone che sanno fare cose incredibili.  
E perché un’assemblea diversa dal solito ogni tanto non guasta.  
(just kidding vogliamo solo saltare lezione)

Se funziona, diventerà un appuntamento **annuale**.  
Se non funziona... diventerà comunque un appuntamento annuale.

---

Hai un talento?  
Iscriviti.

Non hai un talento?  
Vieni a votare.

Hai un talento discutibile?  
Ancora meglio.
